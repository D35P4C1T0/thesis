\chapter{Il sistema M-NAT}

Il progetto \textbf{M-NAT} rappresenta un'iniziativa di ricerca avanzata che combina la modellazione acustica sottomarina con algoritmi di intelligenza artificiale, includendo il monitoraggio e la predizione delle rotte navali al fine di ottenere una modellazione più accurata.

M-NAT innova integrando la modellazione fisica e tecniche \textit{data-driven} all'interno di un framework scalabile e configurabile.
M-NAT è fruibile in scenari operativi come:
\begin{itemize}
  \item valutazione del rumore antropico in ambiente marino;
  \item pianificazione di rotte minimizzanti il disturbo acustico;
  \item supporto alla trasmissione di dati utilizzando acque marine/oceaniche.
\end{itemize}

\section{Componenti principali}

\subsection{Modellazione acustica sottomarina}

Il sistema si basa su \textbf{BellHop}, un programma di ray-tracing acustico estremamente affidabile, originariamente sviluppato in FORTRAN per simulazioni di campo acustico in oceano \cite{porter2011bellhop,long2012bellhop}. BellHop è stato ampiamente adottato con interfacce Python, per facilitare integrazioni nei workflow moderni \cite{fang2024bellhop}. In M-NAT, BellHop gestisce sorgenti acustiche come navi e \textit{airgun}, modellando la propagazione sonora tenendo conto della batimetria (mappatura delle profondità marine), dei profili di velocità del suono e delle linee costiere.

\subsection{Predizione delle traiettorie navali}

All'interno di M-NAT è presente il componente \textit{AIS}, basato sul modello \textbf{TrAISformer}, un \textit{transformer} generativo adattato alla predizione delle traiettorie navali da dati AIS \cite{nguyen2021traisformer}. 

L'AIS, acronimo di \textit{Automatic Identification System}, è un sistema che permette alle imbarcazioni di identificarsi reciprocamente e di scambiare dati cruciali con altre navi, stazioni terrestri e centri di controllo del traffico costiero.

\noindent Il modello:
\begin{itemize}
  \item codifica latitudine, longitudine, velocità e rotta in \textit{embedding} separati;
  \item utilizza una \textit{loss} basata sulla \textit{cross-entropy} per gestire la natura multimodale dei dati;
  \item sfrutta l'architettura \textit{transformer} per estrarre dipendenze temporali a medio-lungo termine \cite{nguyen2021traisformer}.
\end{itemize}

\section{Tecnologie e performance}

La struttura modulare di M-NAT consente:
\begin{itemize}
  \item parametrizzazione completa via configurazione JSON (frequenze, profondità, risoluzioni);
  \item compatibilità con strumenti esterni grazie a input multidimensionali (NetCDF, HDF5).
\end{itemize}

\noindent Il progetto si basa su un ecosistema tecnologico moderno e consolidato, che garantisce flessibilità, prestazioni e scalabilità:

\begin{itemize}
  \item \textbf{PyTorch, NumPy e SciPy} per il calcolo numerico e il \textit{machine learning}. 
  NumPy rappresenta il fondamento per la gestione efficiente di array N-dimensionali e per le operazioni di algebra lineare \cite{walt2011numpy}, mentre SciPy ne estende le funzionalità mediante moduli dedicati all'ottimizzazione, all'elaborazione di segnali e alla risoluzione di equazioni differenziali ordinarie \cite{virtanen2020scipy}. PyTorch fornisce un framework GPU-accelerato per l'apprendimento profondo, con supporto alla differenziazione automatica e a modelli neurali dinamici \cite{paszke2019pytorch}.

  \item \textbf{GeoPandas, GDAL e Shapely} per le elaborazioni geospaziali. GeoPandas estende Pandas per la gestione di dati geografici attraverso strutture GeoDataFrame, integrando le funzionalità geometriche di Shapely e le librerie GDAL/PROJ per la lettura, scrittura e trasformazione dei sistemi di riferimento \cite{geopandas2025}. Questo ecosistema consente l'esecuzione efficiente di analisi spaziali quali intersezioni, operazioni di \textit{buffer}, \textit{overlay} e calcolo delle aree.

  \item \textbf{Xarray, NetCDF4 e HDF5} per la gestione di dati ambientali multidimensionali. Tali librerie permettono l'accesso e la manipolazione di formati standard quali NetCDF e HDF5, ampiamente utilizzati nell'ambito dei dati oceanografici e delle rappresentazioni \textit{raster}.

  \item \textbf{Numba e accelerazione GPU} per l'ottimizzazione delle prestazioni computazionali. Numba consente la compilazione \textit{just-in-time} di porzioni di codice Python in codice macchina ottimizzato, con una significativa riduzione dei tempi di calcolo numerico. L'impiego delle GPU permette inoltre di accelerare l'elaborazione parallela tramite PyTorch e librerie compatibili come CuPy.
\end{itemize}


\noindent Insieme, queste tecnologie offrono una suite completa per acquisire e processare grandi quantità di dati scientifici e ambientali, permettendo di addestrare e ottimizzare modelli neurali complessi per la previsione di traiettorie. Così facendo è possibile eseguire elaborazioni geospaziali e garantire alte prestazioni su CPU e GPU con \textit{workflow} paralleli e modulari.

\include{chapters/MNAT/airgun}